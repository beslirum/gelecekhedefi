Teknolojik ilerlemeler, tüm dünyada olduğu gibi Türkiye'de de hayatımızın merkezine yerleşti. Özellikle robotik ve yapay zeka alanlarında yaşanacak olan bu dönüşüm, ülkemizin ekonomik, sosyal ve teknolojik stratejilerini şekillendirerek bizleri öncü bir konuma getirecektir. Bu sayede istihdamı arttırabilir, dış ticareti azaltabilir ve sosyal kalkınmayı sağlayabiliriz. Aynı zamanda robotik ve yapay zeka alanındaki ilerlememiz, uluslararası rekabette bizleri güçlü bir konuma getirir.

Benim için bu alanda öncelikli hedef, robotik ve yapay zeka yazılımlarında yetkinliğimi artırarak Türkiye'nin, milli teknoloji hamlesi bünyesinde bu vizyonuna katkıda bulunmak. Yapay zeka ve robotiğin sunduğu olanaklar, sağlık, enerji, ulaşım, çevre, tarım ve eğitim gibi birçok sektörde devrim niteliğinde değişiklikler getiriyor. Bu değişiklikler, sadece ekonomik büyümeyi desteklemekle kalmıyor, aynı zamanda Türkiye'nin sürdürülebilir kalkınma hedeflerine de katkıda bulunuyor.

Bu hedeflere ulaşmak için atacağım adımlar:

Eğitim: Yapay zeka ve robotik konusunda derinlemesine bilgi edinmek için ileri seviye eğitimler ve sertifikalar alma hedefindeyim. Bunun için üniversiteler arası ortak kurulan çalışma ve proje gruplarında yer alarak kendimi geliştirmeyi hedefliyorum. Öncelik olarak üniversitemiz Sabahattin Zaim Üniversitesi, ardından Yıldız Teknik Üniversitesi ve Türk Alman Üniversite’sinden profesörler ve öğrencilerle bir araya gelerek eğitimlerimi ilerletiyor ve bilgi alış verişinde bulunuyorum.

Pratik Uygulama: Projelerde aktif olarak yer alarak, teorik bilgimi pratiğe döküyorum. Güncel anlamda pratiğe dökmek için Software Architecture departmanında yer alarak robotlara ilgili komutları uygulaması için ‘Robot Operating System’ alanında çalışmalarda bulunuyorum.

Araştırma ve İnovasyon: Yenilikçi çözümler üretmek ve Türkiye'nin milli teknoloji hamlesine katkı sağlamak için teknoloji alanındaki çalışmalara aktif olarak katılacağım. Bu doğrultuda, Türkiye'nin teknoloji ekosistemine katkı sağlamak amacıyla TÜBİTAK gibi önemli kurumlarla işbirliği yaparak projeler geliştirmeyi hedefliyorum.

Kooperatif Çalışma: Sektördeki diğer profesyoneller, kuruluşlar ve üniversitelerle iş birliği yaparak, ortak projelere imza atma hedefindeyim. Bunun için ilk başta Erasmus+ kapsamında KA-152 projesine başvurarak bu teknolojilerle ilgilenen Avrupa vatandaşları ile iletişime geçtik ve birlikte bağlantı kurduk. Bir yandan, ekip arkadaşlarımla beraber bu sene İstanbul, Yıldız Teknik Üniversite’sinde gerçekleşen ITU-NAM sempozyumuna katılarak katılımcılarla bilgi alış verişinde bulunup bir yandan bağlantılar edindik. Bir sonraki hedef ve çalışmalarımızda TEKNOFEST ve ROBOSUB yarışmalarında finale kalma amacındayız.

Sonuç olarak, Türkiye'nin robotik ve yapay zeka konusundaki vizyonu ile kendi kişisel hedeflerimin birleşmesi, ülkemizin bu alandaki gelişimine önemli katkılar sağlama potansiyeli taşımaktadır. Kararlılıkla ilerleyerek, Türkiye'nin geleceğine değer katmayı hedefliyorum.

